# Kaos
Slutmålet för uppgiften är att du ska förstå hur "grafen" som visar fixpunkterna som "funktion" av r ser ut. Detta är inte en graf av en funktion eftersom det finns flera fixpunkter för vissa värden på r, men låt oss ändå benämna bilden så. Vi tillåter oss också att skriva x~(r).

Idealt skulle alla skriva ett program som genererar denna bild, men det är inte realistiskt. Dessutom skulle viss grundläggande förståelse kanske utgå om alla direkt kom till slutmålet. Vissa steg på vägen har ett värde för förståelsen trots att de aldrig syns direkt i slutmålet.

Alla kan dock bidra med några punkter till grafen till x~(r).

Här är vad som skall göras.

Använd miniräknaren för att bestämma talföljden (xn) från olika x1. Du ska se att talföljden går mot samma tal oberoende av x1. För r<3 fås en enperiodisk fixpunkt. Välj också några r>3 (men nära r=3) för att se att du får fixpunkter med perioden två och fyra. Det är inte realistiskt att bestämma fixpunkter med högre ordning med en miniräknare.
Använd ett kalkylprogram för att visualisera (xn) för olika värden på r.
För några värden på r skall du rita kurvorna y=f(x)=r(1−r)x och y=x och föra in iterationerna i dessa grafer. Det ska framgå att du får samma fixpunkter som i beräkningarna med kalkylprogramet. Rent praktiskt kan du skriva ut en graf och gör detta med linjal.
För de värden på r som ger fixpunkter med högre periodicitet skall du även rita kurvorna y=f(f(x)), y=f(f(f(x))), osv (beroende på hur många som behövs). Det ska framgå att en exempelvis fyrperiodisk fixpunkt till f(x) är en fixpunkt till f(f(f(x))) och att den är tvåperiodisk till f(f(x)). Notera också hur derivatan i en fixpunkt övergår till att bli repellerande då fixpunktens ordning ökar då r ändras.
För in de få punkter som nu genererats i en graf som visar delar av x~(r).
Skriv ett program som räknar ut talföljden (xn) för olika värden på r. Jämför detta med det som ritats och med resultatet från kalkylprogrammet.
Skriv ett program som genererar x~(r).
Alla gör punkterna 1 och 2.

Gruppen väljer några värden på r, 2-3 st per person. Alla gör punkt 3 och 4 för sina r. Gruppen skapar tillsammans punkt 5.

De i gruppen med störst intresse och/eller vilja att lära sig programmera genomför punkt 6. Alla i gruppen skall dock förstå resultatet och vad koden gör.

Punkt 7 kan göras på flera sätt, mer eller mindre enkelt i olika programmeringsspråk. Vi får se vad framtiden har att bjuda på med avseende på denna punkt. Jag testar lite själv för att se vad som är realistiskt med era Chromebooks, men är också öppen för förslag.
